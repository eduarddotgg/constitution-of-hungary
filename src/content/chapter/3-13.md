---
title: 'A rendőrség és a nemzetbiztonsági szolgálatok'
chapterSlug: '3-13'
description: '46. cikk'
pubDate: 'Jul 08 2022'
---

# A rendőrség és a nemzetbiztonsági szolgálatok

## 46. cikk
1. A rendőrség alapvető feladata a bűncselekmények megakadályozása, felderítése, a közbiztonság, a közrend és az államhatár rendjének védelme. A rendőrség részt vesz a jogellenes bevándorlás megakadályozásában.
2. A rendőrség működését a Kormány irányítja.
3. A nemzetbiztonsági szolgálatok alapvető feladata Magyarország függetlenségének és törvényes rendjének védelme, nemzetbiztonsági érdekeinek érvényesítése.
4. A nemzetbiztonsági szolgálatok működését a Kormány irányítja.
5. A rendőrség és a nemzetbiztonsági szolgálatok hivatásos állományú tagjai nem lehetnek tagjai pártnak, és nem folytathatnak politikai tevékenységet.
6. A rendőrség és a nemzetbiztonsági szolgálatok szervezetére, működésére vonatkozó részletes szabályokat, a titkosszolgálati eszközök és módszerek alkalmazásának szabályait, valamint a nemzetbiztonsági tevékenységgel összefüggő szabályokat sarkalatos törvény határozza meg.
