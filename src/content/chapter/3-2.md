---
title: 'Országos népszavazás'
description: 'Lorem ipsum dolor sit amet'
pubDate: 'Jul 08 2022'
---

# Az Országgyűlés

## 8. cikk *
1. Legalább kétszázezer választópolgár kezdeményezésére az Országgyűlés országos népszavazást rendel el. A köztársasági elnök, a Kormány vagy százezer választópolgár kezdeményezésére az Országgyűlés országos népszavazást rendelhet el. Az érvényes és eredményes népszavazáson hozott döntés az Országgyűlésre kötelező.
2. Országos népszavazás tárgya az Országgyűlés feladat- és hatáskörébe tartozó kérdés lehet.
3. Nem lehet országos népszavazást tartani
   1. az Alaptörvény módosítására irányuló kérdésről;
   2. a központi költségvetésről, a központi költségvetés végrehajtásáról, központi adónemről, illetékről, járulékról, vámról, valamint a helyi adók központi feltételeiről szóló törvény tartalmáról;
   3. az országgyűlési képviselők, a helyi önkormányzati képviselők és polgármesterek, valamint az európai parlamenti képviselők választásáról szóló törvények tartalmáról;
   4. nemzetközi szerződésből eredő kötelezettségről;
   5. az Országgyűlés hatáskörébe tartozó személyi és szervezetalakítási kérdésről;
   6. az Országgyűlés feloszlásáról;
   7. képviselő-testület feloszlatásáról;
   8. \* háborús helyzet kinyilvánításáról, békekötésről, hadiállapot kihirdetéséről és megszüntetéséről, valamint szükségállapot kihirdetéséről, meghosszabbításáról és megszüntetéséről;
   9. katonai műveletekben való részvétellel kapcsolatos kérdésről;
   10. közkegyelem gyakorlásáról.
4. Az országos népszavazás érvényes, ha az összes választópolgár több mint fele érvényesen szavazott, és eredményes, ha az érvényesen szavazó választópolgárok több mint fele a megfogalmazott kérdésre azonos választ adott.
